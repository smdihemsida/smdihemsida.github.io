---
layout: pages
---
# SMDI – Nationella nätverket för svenska med didaktisk inriktning

Nätverket för forskning och forskarutbildning i svenska med didaktisk inriktning startade den 1 januari 2003 med Malmö högskola som värdlärosäte. Därefter var Umeå universitet värdlärosäte 2006-2009, Uppsala universitet 2010-2012, Göteborgs universitet 2013-2014, Karlstads universitet 2015-2016 och Linköpings universitet 2017-2018. Malmö universitet är värdlärosäte 2019-2020. Det övergripande målet för Nätverket SMDI är att verka för tillväxten av forskning och forskarutbildning inom området svenska med didaktisk inriktning.

__Nationella nätverket har till syfte att inom svenska med didaktisk inriktning__
- verka för tillväxten av forskning och forskarutbildning
- stimulera utvecklingsprojekt inom fältet
- underlätta kontakter och informationsutbyte mellan verksamma forskare samt mellan forskare och lärare i den allmänna skolan
- SMDI har även täta kontakter med modersmålsdidaktiska nätverk i övriga nordiska länder.

__Läs mer om forskning inom Svenska med didaktisk inriktning:__

Litteraturundervisning som motståndets didaktik. Om förhållandet universitetsämne, ämnesdidaktik och skolämne. [(Martinsson 2012)](https://drive.google.com/open?id=1n1pO5Eh_woVy1hXYf-QHsVBHZqZ7IFbo)

Vilken forskning bedrivs egentligen inom forskningsfältet svenska med didaktiskt inriktning? [(Skar & Tengberg 2014)](https://drive.google.com/open?id=1aVyJP3g5YEs98kcHGY-wJ0DczFzeq19O)

Svenska med didaktisk inriktning. Ett forskningsområde i rörelse. [(Holmberg & Nordenstam 2016)](https://drive.google.com/open?id=1o_SQfhI-UBTlP4bLfmyTeq1zIXMmankC)
